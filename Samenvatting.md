## Samenvatting DisGeo High-5

In het kader van DiSGeo zijn er in een High-5 setting nieuwe inzichten opgedaan omtrent de ontwikkeling van de samenhangende objectenregistratie. Deze High-5 is in 3 tijdsperioden uitgevoerd: tussen 23 en 27 augustus, aangevuld met twee dagen in november, en afgerond met 3 dagen in januari 2022. Gedurende de eerste periode is onderzoekend een overkoepelend informatiemodel "Gebouwen" ontwikkeld. In de tweede periode zijn er transponeringsregels geformuleerd die beschrijven hoe je gegevens uit de huidige basisregistraties kunt omzetten naar dit SOR informatiemodel. In de derde periode zijn dit informatiemodel en de transponeringsregels ge√Ømplementeerd in een softwareomgeving. 

Het informatiemodel Gebouw dat in deze experimenten is gebruikt is ontwikkeld op basis van de Eisen aan model samenhangende objectregistratie [[EMSO]] en de huidige basisregistraties BAG, BGT, BRT, en WOZ. Hierbij is de scope gaandeweg vernauwd naar de BAG en de BGT. Het doel van de High-5 was om te beproeven of het mogelijk is naar een samenhangend gegevenslandschap toe te werken, zonder dat de SOR er al is. Dit document beschrijft de inzichten die we verkregen hebben over het modelleren van metadata en historie, over semantische vraagstukken rondom gebouwen, over het koppelen van andere informatiebronnen aan de SOR, over vertaling van huidige informatiebronnen naar de SOR, en over het implementeren van deze vertaling in een op APIs gebaseerde technische omgeving.