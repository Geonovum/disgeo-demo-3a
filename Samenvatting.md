## Samenvatting DisGeo High5

In het kader van DiSGeo zijn er tussen 23 en 27 augustus nieuwe inzichten opgedaan omtrent de ontwikkeling van de samenhangende objectenregistratie. Gedurende vijf dagen is onderzoekend  een overkoepelend informatiemodel "Gebouwen" ontwikkeld op basis van de Eisen aan model samenhangende objectregistratie [[EMSO]] en de huidige basisregistraties BAG, BGT, BRT, en WOZ. Het doel is om naar een samenhangend gegevenslandschap toe te werken, zonder dat de SOR er al is. Dit document beschrijft de inzichten die we verkregen hebben over het modelleren van metadata en historie, over het koppelen van andere informatiebronnen aan de SOR, en over vertaling van huidige informatiebronnen naar de SOR. Daarnaast introduceren we een eerste SOR conceptmodel voor informatie over gebouwen. In een apart hoofdstuk beschrijven we de tijdens de High5 geleerde lessen.
